Haqiqatdan ham Xiva ' ertak-shahar<br>
<br>
Haqiqatdan ham Xiva ' ertak-shahar.  Baland qal'a devorlari bilan o'ralgan va 26 gektar maydonni egallagan qadimiy shaharda bir-biridan go'zal va mahobatli ellikdan ziyod qadimiy obida mavjud. Xiva ' Markaziy Osiyodagi odamlar yashaydigan yagona yodgorlik shahardir.  Yana shunisi ajablanarliki, cho'l o'rtasidagi bu shahar seysmik jihatdan faol zonada joylashgan. Biroq, Xiva qum ustida barpo etilganiga qaramay, asrlar o'tsa-da, qadimiy obidalar zarracha darz ketgani yo'q. Bu bunyodkor ajdodlarimiz yaratgan noyob mo'jizalardandir. Qizilqum qumlari yer silkinishlariga bardoshli.  'Ichan qal'a' davlat tarixiy-me'moriy muzey-qo'riqxonasiga har yili 700 mingdan ortiq sayyoh tashrif buyuradi. Bugungi kunda hunarmandlarning savdo rastalari nafaqat Otadarvoza oldida, balki butun qo'riqxona bo'ylab joylashgan. Bu sayyohlar uchun juda qulay. Ham ziyorat uchun, ham tijorat ' esdalik sovg'alari xarid qilish uchun keng imkoniyatdir.  Xotin-qizlar zeb-ziynati, turfa xil do'ppilar, ro'mollar, musiqa asboblari, yog'och va sopoldan yasalgan, charm hamda milliy matolardan tayyorlangan buyumlarni sayyohlar bajonidil xarid qiladi.  Qo'riqxonada sayyohlar uchun barcha shart-sharoit yaratilgan: mo'jaz mehmonxonalar, tomosha maydonlari, sayyohlik byurosi, shinam kafelar ular xizmatida. Bugungi Xiva ' haqiqiy sayyohlar ma'vosi!  Mamlakatimizda bunday me'moriy yodgorliklarni asrab-avaylash va keng targ'ib qilishga davlatimiz tomonidan qaratilayotgan alohida e'tibor yuksak samaralar berayotir. Davlatimiz rahbarining tashabbusi bilan 1997 yili Xivaning 2500 yilligi keng nishonlandi. Bu qadimiy shaharning jahon me'morchiligi rivojida munosib o'rni bor. Ayni paytda u jahon ilm-fanining qadimiy markazlaridandir. Bu yerda Al-Xorazmiy, Abu Ali Ibn Sino, Beruniy kabi buyuk olimlar, mutafakkir va shoirlar yashab, ijod qilgan.  Istiqlol yillarida Prezidentimiz Islom Karimovning tashabbusi bilan Xorazm Ma'mun akademiyasi yana qayta tiklanib, ming yilligi keng nishonlandi. Bugungi kunda ham yirik tadqiqot markaziga aylangan ushbu akademiyada olimlar samarali ilmiy loyihalar ustida ishlashi uchun barcha sharoitlar yaratilgan.  'Oqshom Botir Davlatov bilan Akshik bobo qal'asiga chiqdik. Bu yerdan butun shahar kaftdagidek ko'rinib turardi. Oqshom tushishi bilan qadimiy shahar rang-barang chiroqlar shu'lasida yanada go'zallashib ketadi. Haqiqiy ertaklar shahriga aylanadi!